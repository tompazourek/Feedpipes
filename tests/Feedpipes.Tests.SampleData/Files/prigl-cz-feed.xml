<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Prigl</title>
	<atom:link href="http://prigl.cz/feed/" rel="self" type="application/rss+xml" />
	<link>http://prigl.cz</link>
	<description>s krátkým měkkým</description>
	<lastBuildDate>Wed, 24 Jul 2019 20:36:57 +0000</lastBuildDate>
	<language>en-US</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<generator>https://wordpress.org/?v=4.9.10</generator>
	<item>
		<title>Sucho a piko. Jižní Morava 2019</title>
		<link>http://prigl.cz/genius-loci/sucho-a-piko-jizni-morava-2019/</link>
		<comments>http://prigl.cz/genius-loci/sucho-a-piko-jizni-morava-2019/#respond</comments>
		<pubDate>Wed, 24 Jul 2019 20:08:30 +0000</pubDate>
		<dc:creator><![CDATA[Jakub]]></dc:creator>
				<category><![CDATA[Genius Loci]]></category>

		<guid isPermaLink="false">http://prigl.cz/?p=8744</guid>
		<description><![CDATA[<img width="100%"  src="http://prigl.cz/wp-content/uploads/2019/07/sucho-001.png" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/07/sucho-001.png 641w, http://prigl.cz/wp-content/uploads/2019/07/sucho-001-300x220.png 300w" sizes="(max-width: 641px) 100vw, 641px" />Kopečky pervitinu na kartičkách VZP jsou neklamný důkaz, že nikde nepulzuje život tak překotně jako na diskotéce v Kroměříži. “Měla jsem úplně vošoupanou prdel,” vzpomíná mladá maminka na páteční divokou jízdu, první, kterou si po třech letech na rodičáku dopřála. V zoufalé snaze setřást kopance pika sedla na kolo a její zadek dodnes na tuto [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2019/07/sucho-001.png" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/07/sucho-001.png 641w, http://prigl.cz/wp-content/uploads/2019/07/sucho-001-300x220.png 300w" sizes="(max-width: 641px) 100vw, 641px" /><p>Kopečky pervitinu na kartičkách VZP jsou neklamný důkaz, že nikde nepulzuje život tak překotně jako na diskotéce v Kroměříži. “Měla jsem úplně vošoupanou prdel,” vzpomíná mladá maminka na páteční divokou jízdu, první, kterou si po třech letech na rodičáku dopřála. V zoufalé snaze setřást kopance pika sedla na kolo a její zadek dodnes na tuto neplánovanou padesátikilometrovou vyjížďku nočním Zlínskem vzpomíná. Od té doby je radši doma s dětma.<span id="more-8744"></span></p>
<p><strong>Když chlast nestačí</strong></p>
<p>Tradiční smsky jako „Přijeď do Hodoša, budú tam piva, ožerem sa,” kterými rebelové z Hodonína jitřívali touhy teenagerek ze Strážnice, přestávají odpovídat požadavkům doby. Vidina chlastu dneska už zmalovanou třináctku do rozpálený Karosy nedostane.</p>
<p>Příchod klimatické krize do Vitčic, Němčic, Otrokovic, a Hulína zvyšuje nároky na kvalitu drog, přesněji na jejich schopnost odstřelit jednomu mozek. Suchý víno přestává vyschlý jižní Moravě stačit, navíc radostné hlaholení ovíněných alkoholiků se do polopouště nehodí. Výměna drog je už dlouho na spadnutí. Eroze mozku musí držet krok s erozí půdy.</p>
<p>Evolučně zdatný Jihomoravák si však opět našel cestu. Pervitin. Na rozdíl od blbečků ve městech, si přičinliví vesničani vždycky uměli to, čím se ničí, i sami vyrobit. Bylo to tak s vínem, trávou a je to tak i s fofrpískem. Potřebné ingredience vyzvedávají z lékáren místní bezdomovci, kterým producent zaplatí tágo, aby jednou za čas objeli maloměsto a bylo dost pseudoefedrinu pro všechny.</p>
<p>Příchod pika do Obilnice Česka není zas až tak radikální změna, jak by si přespolní mohli představovat. Lidi, který trajdaj vlakama z prdele do prdele za prací v montovnách a po večerech lejou levnou vodku z Teska a pivka z plastu, nevypadají o nic líp než průměrnej pikař. Od fetek na náměstích Hodonína, Kroměříže nebo Kyjova je poznáte jen podle toho, že nemají žádnou zajímavou historku.</p>
<p><strong>V terénu</strong></p>
<p>„Když slyším Kojetín, cítím hodně lajků,“ padá z nás, zatímco se soukáme do auta, ve kterým je sto padesát stupňů, a jedem z Jižní Moravy jinam na Jižní Moravu. Šumice, Hulín, Kojetín, Kyjov, Vrchoslavice. Políčka jsou všude stejně žlutý. Žlutý jsou zahrady u baráků. Žlutý jsou kopečky i louky.</p>
<p>„No neteče voda, musela se někde přiskřipnót hadica,” pokouší se racionalizovat klimatickou katastrofu chalupník v důchodovém věku. V časném dopoledni se válí ožralej uprostřed své suchem spálené zahrádky u Vrchoslavic a nevypadá, že by ho klimatická změna zas až tak srala. „Chceš vědět, kolik mi náš mladej doveze ročně vína?“ ptá se vyzývavě, ale po podezíravém pohledu na brněnskou značku našeho auta si údaj raději nechává pro sebe.</p>
<p>Pokračujem dál. Někam, kde mají na náměstí aspoň asfalt a kolem něj nějaké podniky.</p>
<p>Novinář běžně stráví stovky hodin investigativní prací, než nabere základní informace o drogové scéně ve větším městě. V Hulíně se stačí zeptat prvního kolemjdoucího. „Vypadám snad, že vím něco o piku? Já s tím nemám vůbec žádný zkušenosti,“ celkem přesvědčivě vypráví místňák studující v Olmiku pedagogiku. “Jediný, co vím, že varna bývala támhle vedle továrny, ale nedávno jim to tam vyhořelo. Další borec si před měsícem dal zlatou, to byl pičus, dobře mu tak. Vařil u svý babičky. Další varna bývala na kraji města, v takový garáži, tam se pouštěla hudba, otevřel si dveře a vevnitř namáčklejch dvacet lidí. Tady je málo lidí, tak smažej všici dohromady. Hlavně v parku, ale pak nechala radnice oddělat lavičky,” vysvětluje aspirující učitel.</p>
<p>Jinde je to podobný. V prdelích s tisícema obyvatel se seznámení s pikem odehrává v parčíku, v prdelích se stovkama obyvatel se potkávají na autobusové zastávce. V Hulíně jim řikají parkaři, v Kojetíně ulicaři a v ještě menších dírách zastávkáři. „Udělal jsem osm vesnic“ chlubil se v Brně před patnácti lety průkopník pervitinu na Jižní Moravě. Pak šel sedět.</p>
<p>I díky jeho vizionářství dodnes dvacetiletí kluci na vrcholu svých pikokariér chodí pyšně po městě s plnou šrajtoflí. Stačí pár linek fofrpísku a jsou schopní hákovat dvanáctky ve fábrech šest dní v týdnu, bydlet u rodičů a vyprávět polourban historky s takovým elánem, až jim teče pěna od huby.</p>
<p><strong>Levels</strong></p>
<p>Nezáleží, jak je člověk silná osobnost, pokud se mu podaří proniknout až do první ligy kroměřížskýho rapu, sláva a životní styl ho dřív nebo později dohoní a zlomí. To je i příběh nejmenovaného MC. “V Kromclu měl hajp jako rapper, pak šel do Hulína, a odsud pak už jako hotovej pikař rovnou do Holešova,” líčí jeho bývalá holka v hospodě. “V Holešově skončíš, protože je tam levný piko,” dodává profesorsky čtyřicetiletej skejťák od vedlejšího stolu.</p>
<p>Holešov má pro fetky zvláštní magnetismus. „Už jsem z toho dostal tři holky, na víc nemám energii. Nakonec jsem do toho spadl zase sám,” vykládá zhroucenej týpek v putyce u nádru.</p>
<p>Konce jihomoravských feťáckých kariér jsou různý. Někdo se na to vysere a ještě to stihne dotáhnout na maloměstskýho blbečka z posilovny, co se fotí na instáč v novejch červenejch teniskách a o víkendech organizuje cyklovýlety. Jiní ale tuhle metu už nikdy nezdolaj a zbytek života se motají nafrčení mezi poli a sklady Jižní Moravy. Naštěstí se piko, na rozdíl od chlastu, v zemi montoven na výkonnosti obyvatel negativně nepodepisuje.</p>
<p>Vlčnovská jízda králů i krásy církevní architektury Kroměříže si vysloužily ochrannou značku UNESCO. Vinařství si vydobylo prestiž i dotace. Avšak pervitin, který sebevědomě odpovídá na sociální, kulturní i ekologické výzvy dneška, dosud na oficiální uznání čeká. Mladý kluky sellící piko přes Facebook to ale nedemotivuje. Až se Česká republika promění ze stepi na regulerní poušť, jihomoravští budou ready.</p>
]]></content:encoded>
			<wfw:commentRss>http://prigl.cz/genius-loci/sucho-a-piko-jizni-morava-2019/feed/</wfw:commentRss>
		<slash:comments>0</slash:comments>
		</item>
		<item>
		<title>Rodiče zombies</title>
		<link>http://prigl.cz/jak-se-chlasta/rodice-zombies/</link>
		<comments>http://prigl.cz/jak-se-chlasta/rodice-zombies/#respond</comments>
		<pubDate>Tue, 11 Jun 2019 14:54:07 +0000</pubDate>
		<dc:creator><![CDATA[Jakub]]></dc:creator>
				<category><![CDATA[Jak se chlastá]]></category>

		<guid isPermaLink="false">http://prigl.cz/?p=8721</guid>
		<description><![CDATA[<img width="100%"  src="http://prigl.cz/wp-content/uploads/2019/06/rodice-zombies-front.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/06/rodice-zombies-front.jpg 1200w, http://prigl.cz/wp-content/uploads/2019/06/rodice-zombies-front-300x169.jpg 300w, http://prigl.cz/wp-content/uploads/2019/06/rodice-zombies-front-768x432.jpg 768w, http://prigl.cz/wp-content/uploads/2019/06/rodice-zombies-front-1024x576.jpg 1024w, http://prigl.cz/wp-content/uploads/2019/06/rodice-zombies-front-815x458.jpg 815w" sizes="(max-width: 1200px) 100vw, 1200px" />“Víš, co s manželkou děláme nejradši?” vyhrkne ze sebe ženáč, kterému se v očích leskne právě dopitý střik deci deci. Do té doby družný kámoš se najednou začne kroutit na židli a nervózně listovat nápojákem. “Vždycky když v jedenáct v noci konečně malej usne… tak jdeme vedle…” Kumpán se už téměř dotýká nosem sekce horké [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2019/06/rodice-zombies-front.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/06/rodice-zombies-front.jpg 1200w, http://prigl.cz/wp-content/uploads/2019/06/rodice-zombies-front-300x169.jpg 300w, http://prigl.cz/wp-content/uploads/2019/06/rodice-zombies-front-768x432.jpg 768w, http://prigl.cz/wp-content/uploads/2019/06/rodice-zombies-front-1024x576.jpg 1024w, http://prigl.cz/wp-content/uploads/2019/06/rodice-zombies-front-815x458.jpg 815w" sizes="(max-width: 1200px) 100vw, 1200px" /><p>“Víš, co s manželkou děláme nejradši?” vyhrkne ze sebe ženáč, kterému se v očích leskne právě dopitý střik deci deci. Do té doby družný kámoš se najednou začne kroutit na židli a nervózně listovat nápojákem. “Vždycky když v jedenáct v noci konečně malej usne… tak jdeme vedle…” Kumpán se už téměř dotýká nosem sekce horké nápoje. “…a tam strašně žerem!”<span id="more-8721"></span></p>
<p>Zatímco instagramy celebrit jsou přeplněné fotkami mimin ve sponzorovaných dupačkách doplněnými lobotomicko-filosofickými popiskami o tom, jak nově nabyté rodičovství umožnilo fotbalistovi či moderátorce počasí poznat své skutečné já, všichni ostatní rodiče, těmito příspěvky rezignovaně brouzdají a čekají až skončí den.</p>
<p>Moment početí či nejpozději porodu byl vždy přirozeně brán jako přechod mezi živelnou dovádivostí a vegetativním stavem, během nějž se člověk hypnotizován beznadějnou inkompetencí sebe i svých dětí zmůže už jen na dvě věci: žraní a pasivní agresi.</p>
<p>“Komu říkáš vole, ty vole!” hrotí dva pupkáči v dětském brouzdališti spor o to, které z jejich batolat v nafukovacích rukávcích má přednostní právo na zelenou plastovou konev. K bitce však nedochází, veškerá energie je na straně mladé generace. “Nebij chlapečka,” vypouští neslyšně ze rtů další otec, zatímco skelným pohledem ubíhá kamsi daleko za rvačku harantů odehrávající se třicet centimetrů od něj.</p>
<p>Komu je zatěžko strávit zákonem stanovenou dobu péče o dítě žraním a nadáváním, pouští se do marného boje jménem “Aktivní trávení volného času.” Bohužel rodičovstvím otupené kognitivní schopnosti nastavují imaginaci jasné mantinely mezi zoo, plavákem, hradem a dětským koutkem. Ten největší stojí v nákupní zóně Čestlice u Prahy.</p>
<p>V polích mezi servisním centrem kamionů a Hornbachem svítí vesele pomalovaná tovární hala s “Největší dětskou prolézačkou v Evropě” a “kávou pro dospělého.” Uvnitř to ale až příliš nápadně připomíná Bazooko&#8217;s Circus ze Strachu a hnusu v Las Vegas. Neony, šílení plastoví klauni, blikající a točící se předměty. Vzhledem to je napůl nonstop bar a napůl kasino, atmosférou openspace. Kdo si připlatí, může střílet rotačákem obří tarantule. To je tak nějak strop imaginace všech rodičů.</p>
<p>Ti dosáhli stropu i ve svých životech. Občas je sice ještě na někom vidět odlesk minulosti jako rapový tričko lehce poblitý mlíkem či nezkrotitelná mýtická zvířata vytetovaná na předloktích. Jinak ale nápadně dominují muži s dmoucími se ňadry a love handles přetékajícími přes džíny a ženy s oteklými břichy a zadky. Svědectví blahobytu ve střední Evropě neboli stresu v práci a plné ledničce doma. Být to v americkým filmu, ani jeden z nich by neprošel castingem do rozmazanýho davu na pozadí.</p>
<p>Soudě podle držení těla, jsou poslední, kdo ještě bojují, Číňani. Posedávají v drahých kožených polobotkách a převalují na jazyku víno nebo vybíhají se zrcadlovkami a testují ideální ohniskovou vzdálenost na dceruškách dovádějících v balónkovém bazénu.</p>
<p>Kdo je zvyklý během trávení času s rodinou utíkat v myšlenkách na šťastný ostrov, tady mu to bzukot hlasů a elektroniky nedovolí. Nezbývá než hrát osvědčenou mentální hru všech dětských koutků “Kdo z nás je tady pedofil.” Nejvíc na ráně se ocitá neduživý podivín postávající v zóně Do tří let.</p>
<p>Zatímco ženy usrkávají latté na autopilota, muži vybíjejí svou celotýdenní frustraci u hracích automatů a mlátí palicemi do hlav vyskakující plastové žáby. Ne náhodou to je nejoblíbenější atrakce pro všechny rodiče od vzniku prvního zábavního parku na světě.</p>
<p>Po chvíli radovánek je rodičům i dětem jasný, že nezbývá než žrát. Tříletý syn se cpe hranolkama a znuděně těká po neonovém industriálním prostoru a několika televizích zavěšených u stropu. “Seš dement, tati,” uzavírá svou úvahu a oba si jdou do skříňky pro boty.</p>
]]></content:encoded>
			<wfw:commentRss>http://prigl.cz/jak-se-chlasta/rodice-zombies/feed/</wfw:commentRss>
		<slash:comments>0</slash:comments>
		</item>
		<item>
		<title>Kreténi globálního oteplování: od Popíračů po Ekospotřebitele</title>
		<link>http://prigl.cz/pruvodce/kreteni-globalniho-oteplovani-od-popiracu-po-ekospotrebitele/</link>
		<comments>http://prigl.cz/pruvodce/kreteni-globalniho-oteplovani-od-popiracu-po-ekospotrebitele/#respond</comments>
		<pubDate>Sun, 10 Feb 2019 21:15:15 +0000</pubDate>
		<dc:creator><![CDATA[admin]]></dc:creator>
				<category><![CDATA[Průvodce]]></category>

		<guid isPermaLink="false">http://prigl.cz/?p=8686</guid>
		<description><![CDATA[<img width="100%"  src="http://prigl.cz/wp-content/uploads/2019/02/priglosss.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/02/priglosss.jpg 815w, http://prigl.cz/wp-content/uploads/2019/02/priglosss-300x200.jpg 300w, http://prigl.cz/wp-content/uploads/2019/02/priglosss-768x512.jpg 768w" sizes="(max-width: 815px) 100vw, 815px" />Každá změna přináší nový typy kreténů. Klimatická nejinak. Zvířata se přizpůsobují globálnímu oteplování vyhynutím. Lidi fňukáním, kecáním, zaujímáním nejrůznějších postojů a vymezováním vůči těm, kteří fňukají jiným způsobem. Dovolenkáři Nejmíň problematičtí ze všech jsou ti, kteří nemají čas cokoli vnímat. Prsatý vesničanky, co čtou na Nově předpověď počasí, budou vždy s vylízaným úsměvem posílat Čechy [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2019/02/priglosss.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2019/02/priglosss.jpg 815w, http://prigl.cz/wp-content/uploads/2019/02/priglosss-300x200.jpg 300w, http://prigl.cz/wp-content/uploads/2019/02/priglosss-768x512.jpg 768w" sizes="(max-width: 815px) 100vw, 815px" /><p>Každá změna přináší nový typy kreténů. Klimatická nejinak. Zvířata se přizpůsobují globálnímu oteplování vyhynutím. Lidi fňukáním, kecáním, zaujímáním nejrůznějších postojů a vymezováním vůči těm, kteří fňukají jiným způsobem.<span id="more-8686"></span></p>
<p><strong>Dovolenkáři</strong></p>
<p>Nejmíň problematičtí ze všech jsou ti, kteří nemají čas cokoli vnímat. Prsatý vesničanky, co čtou na Nově předpověď počasí, budou vždy s vylízaným úsměvem posílat Čechy na koupáky a chorvatský pláže, aby si zchladili cukrovkou a přepracovaností pobledlá těla.</p>
<p>Z perspektivy zaměstnance-dovolenkáře nikdy nebylo líp. Už nehrozí, že vám dovču zkurví počasí. Pršet nebude. Ani na Mácháči ani na Korčuli. Jediný, co našince může omezit v rozvalování u Jadranu, je množství ostatních Čechů a nezaměstnaných Němců tlačících se prdel na prdeli na jedný pláži.</p>
<p><strong>Katastrofáři</strong></p>
<p>“Víš, že tvůj syn bude žít na planetě oteplené o čtyři stupně, na které nebude existovat osmdesát procent dnes známých živočišných druhů a miliardy lidí budou migrovat a umírat žízní? To bude mít za následek války a sociální nepokoje ve všech koutech světa,” gratuluje svému nejlepšímu příteli k narození prvního potomka vášnivý čtenář barevných publikací o vymírání zvířeny.</p>
<p>Jediný, co mu na to může odpovědět čerstvý otec na oslavě narození prvního potomka, je zdrcené “Nevim”, zatímco jeho kamarád-katastrofář už odbíhá zkurvit další debatu, tentokrát partičce podnapilých singlů vášnivě debatujících o posledním tripu za prostitutkama do jihovýchodní Asie. Ještě pokazit rodině Vánoce kecama o uhlíkové stopě a bude mít pro letošek hotovo.</p>
<p><strong>Popírači</strong></p>
<p>“U nás na chatě je zima jak v prdeli. Kde je to globální oteplování, když ho člověk potřebuje?”, vyznává se nejeden majitel ojetýho báva ze své nedůvěry ke světové vědecké komunitě. Ke klidu starýho kokota mu přidává vědomí, že vždycky nějak bylo a tedy i bude. Ještě větší uklidnění mu může přinést vědomí, že se nejspíš brzo vyseká v káře.</p>
<p>“Ropa je taky jenom součást přírody,” kroutí hlavou taxikář na benzínce, když zahlídne novinový titulky. Tři kostky ledu mu doteď vždycky spolehlivě zchladily ajstýčko, tak proč někdo vyšiluje kvůli tající Antarktidě?</p>
<p><strong>Postapo-porno fanatici</strong></p>
<p>Není divu, že někteří z nás to nevydrží, našetří nějakou tu korunu, něco málo podědí a zdekujou se z města. Nic se nevyrovná morálnímu uspokojení novopečeného pěstitele fazolí z Vysočiny, který ukazuje na Instáči všem zkaženým kokotům z metropole, že on s krachem civilizace nemá a nikdy neměl nic společnýho.</p>
<p>Plně vybavená soběstačná eko-minichajda se dá dneska pořídit už za příznivá dvě mega. Po zhroucení civilizace v ní můžete žít, dokud se nevysere solární panel. Za čvrt mega je pak dostupná chatička navržená idealistickými druháky architektury, ve které se dá přežít, pokud nemrzne. Každopádně bydlet na patnácti metrech je cool, jak vás na propagačních materiálech přesvědčuje svalnatý vousáč posedávající v kostkované košili před montovaným útočištěm z OSB desek.</p>
<p><strong>Ekospotřebitelé</strong></p>
<p>Do boje proti globálnímu oteplování vyrazily papírové nákupní tašky, pračky s energetickou náročností A+++, auta plnící normu Euro 6 a domy s energetickou třídou “mimořádně úsporná.”</p>
<p>“Změna myšlení už se nedá zastavit,” pochvaluje si dvojice udržovaných Pražaček na cígu před café Sladkovský. I v těch nejzapadlejších koloniálech se už začaly objevovat šunky s environmentálně optimistickými etiketami. Každej křupan dostal možnost podílet se na záchraně planety.</p>
<p>“Šetřím životní prostředí” hlásá obří papírová kabela v Lidlu a spokojená Pražanda naplňuje zbožím rovnou dvě, aby záchranu urychlila. Když pak s nákupem v náručí sjíždí po eskalátoru do garáží, udržitelnost jejího životního stylu jí hřeje na prsou. V hybridu přejíždí do pasivního domku na dohled přírodě a při poslechu tichého broukání rekuperační jednotky přemýšlí, jestli se manžel vrátí dneska z práce před desátou.</p>
<p>Trapnost lidstva dosáhla planetárních rozměrů. Potom, co dvěstě let průmyslové výroby zkurvilo vodu, vzduch a půdu na dalších tisíc let dopředu, si myslíme že menší spotřeba mikrotenových sáčků nám zachrání prdel. Tedy nám, ne našim dětem. On ně nám stejně ani nejde. Pokud bude v domově důchodců dost vody na zapití antidepresiv, chcípneme ještě tak nějak v pohodě.</p>
]]></content:encoded>
			<wfw:commentRss>http://prigl.cz/pruvodce/kreteni-globalniho-oteplovani-od-popiracu-po-ekospotrebitele/feed/</wfw:commentRss>
		<slash:comments>0</slash:comments>
		</item>
		<item>
		<title>Parta volů na deset: Barbershop</title>
		<link>http://prigl.cz/genius-loci/parta-volu-na-deset-barbershop/</link>
		<comments>http://prigl.cz/genius-loci/parta-volu-na-deset-barbershop/#respond</comments>
		<pubDate>Mon, 26 Nov 2018 18:11:14 +0000</pubDate>
		<dc:creator><![CDATA[admin]]></dc:creator>
				<category><![CDATA[Genius Loci]]></category>

		<guid isPermaLink="false">http://prigl.cz/?p=8680</guid>
		<description><![CDATA[<img width="100%"  src="http://prigl.cz/wp-content/uploads/2018/11/barber2.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/11/barber2.jpg 1200w, http://prigl.cz/wp-content/uploads/2018/11/barber2-300x200.jpg 300w, http://prigl.cz/wp-content/uploads/2018/11/barber2-768x512.jpg 768w, http://prigl.cz/wp-content/uploads/2018/11/barber2-1024x683.jpg 1024w, http://prigl.cz/wp-content/uploads/2018/11/barber2-815x543.jpg 815w" sizes="(max-width: 1200px) 100vw, 1200px" />Člověk by si mohl myslet, že v hektickém centru velkoměsta se flákají jenom turisti a bezdomovci. Jenže vysoko nad nimi kraluje skupina ze všech nejzmršilejší. Osazenstvo barbershopů. Stará dobrá kadeřnictví se sluncem vyšusovanejma plakátama devadesátkovejch modelů mizí a místo nich rostou výkladní skříně ležérnosti, které buší kolemjdoucí přes nos kolínskou a přes uši Wiz Khalifou. [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2018/11/barber2.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/11/barber2.jpg 1200w, http://prigl.cz/wp-content/uploads/2018/11/barber2-300x200.jpg 300w, http://prigl.cz/wp-content/uploads/2018/11/barber2-768x512.jpg 768w, http://prigl.cz/wp-content/uploads/2018/11/barber2-1024x683.jpg 1024w, http://prigl.cz/wp-content/uploads/2018/11/barber2-815x543.jpg 815w" sizes="(max-width: 1200px) 100vw, 1200px" /><p>Člověk by si mohl myslet, že v hektickém centru velkoměsta se flákají jenom turisti a bezdomovci. Jenže vysoko nad nimi kraluje skupina ze všech nejzmršilejší. Osazenstvo barbershopů. Stará dobrá kadeřnictví se sluncem vyšusovanejma plakátama devadesátkovejch modelů mizí a místo nich rostou výkladní skříně ležérnosti, které buší kolemjdoucí přes nos kolínskou a přes uši Wiz Khalifou. Jejich čekárny a přilehlé chodníky plní zaměstnanci spřátelených barbershopů a všichni svým společným posedáváním a postáváním určují směr současné mužnosti.<span id="more-8680"></span></p>
<p>Nabízí se otázka, co může nabídnout stylově pokérovanej borec s patkou oproti depresivní mamče s mikádem nebo učnici, na jejímž grifu se ještě nezačalo podepisovat piko? Nejsou to jen změkčující olejíčky na vousy, vůně lecjakýho sajrajtu a artistické opalování chloupků na uších. Muž 21. století chce jít pořád dál. Za svoje peníze vyžaduje nejen stříhání a holení, ale především možnost opájet se vlastní vyjímečností. Což ve společnosti pěti učitelek ze základky vysoušejících si květáky zkrátka nešlo. Chlápci s kérkama, kteří přičinlivě zametají chomáče vlasů za družného švitoření, spolehlivě rozptýlí pochybnosti o vlastní mužnosti každýho paka z korporátní účtárny.</p>
<p><strong>Z vesnickýho panice pražským gentlemanem</strong></p>
<p>Venkovský předsudek, že pravá krása se nachází uvnitř a není potřeba hárem honit vodu, uchoval poctivost nejednomu mladíkovi až do hluboké adolescence. Výzva pozořického faráře “před svatbou ne” se mění na nevyhnutelnost, když máte na hlavě hrnec od šumické kadeřnice a oblečení z rousínovského Domu módy. Ani velkobrněnské variace účesů ze seriálu Beverly Hills 90210 z rukou frekventatek učiliště Charbulova radostné hýření s holkama na zmrzce jednomu nepřinesou.</p>
<p>Dnešní muž ale nežije v minulosti. Odhazuje maloměstské představy o krásném nitru hluboko schovaném v šusťákovém kompletu a sebevědomě usedá do masivních křesel barbershopů, aby se svěřil do péče postindustrálních proroků looku vhodného na instáč.</p>
<p>Ani rachitická ramena, bříško a v depresi tlačený vozík nedělní Ikeou nejsou překážkou té nejvybranější péči o řídnoucí vlas a po větším objemu volající vous.</p>
<p><strong>Kultura posiloven a převlíkáren</strong></p>
<p>I když propagační materiály košatě mluví o “posezení v kožených sedačkách za vůně dřeva a kolínské” a dveřích, které jsou “hranicí mezi 21. stoletím a První republikou”, cenama to tady připomíná maloměstskej bordel. Za sedm stovek dostanete “klasiku”, před akcí vám nabídnou chlast a v materiálech podniku vás vytrvale oslovujou jako “gentlemana”.</p>
<p>Před usednutím k mistrovi vám dodají kuráž chlapsky pevným sevřením ruky, protože až tady s váma skončí, stanete se pravým mužem. Tykačka, lehké konverzační pošťuchování first-timerů střídané s vážným pokyvováním hlavy, když přijde řeč na ceny nemovitostí, toť rituál znovuobjevování maskulinity nikoli neznámý z převlékáren sportovních hal, kde se kancelářští šášové mění navlečením štulpen na muže-lovce.</p>
<p><iframe width="500" height="281" src="https://www.youtube.com/embed/95klbNOiFzI?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p><strong>Genderové patálie pokérovaných bros</strong></p>
<p>Není ovšem lehké udržet polohu super macha, když vaše pracovní povinnosti v barberu spočívají ve správě rezervačního systému, usměvavém vítání hostů na recepci, rovnání pěšinek a švitoření s klientama o tom, jaká byla dovča v Tunisku. Fotrovi na vesnici se těžko vysvětluje, že jste v Praze vzorem mužství, když to nejchlapštější na vaší práci je broušení nůžek a vynášení pytlů s vlasama.</p>
<p>Jediný, čím se dá protlačit machismus do barbeřiny, jsou tak štiplavé vůně a především štiplavé poznámky na téma UFC, BMW a SRO vkládané se sameckou dikcí mezi řeči o vztazích na pracovišti i mimo něj.</p>
<p><strong>Zlínskej Hustle vs. Pako z Čebína</strong></p>
<p>Představa, že jsme součástí čehosi globálního a že v kožené sedačce konečně žijeme svůj taliánsko-americký sen, se nalomí, když hipsterský zákazník i mužný barber v centru Prahy zjistí, že spolu chodili na základku ve Zlíně. V okamžiku zahazují velkoměstskou přetvářku a začnou láskyplně probírat, jak Školní ulice vzkvétá, a že by se oba nejradši vrátili, kdyby to tam o víkendu víc žilo. A ano, nájmy v Praze jsou strašný.</p>
<p>S pohybem směrem na východ se sopranovský feeling ještě více vzdaluje. “Máňo tyvole, tam někdo je!” vítá venkovský hlahol jediného návštěvníka brněnského barbershopu. Životem nepěkně vláčená mladá tlusťoška, která místo postávání na recepci mlsala palačinku v kumbálu, vybíhá a neúspěšně rozjíždí rezervační systém. “Máme plno,” fejkuje na klienta, “a neřikej mi tyvole, ty vole,” kázní ještě barbera-jelimánka z Čebína utírajíc si přitom nutelu z ksichtu.</p>
<p><strong>Lumberdiverzita</strong></p>
<p>Pocit, že všechny barbershopy jsou ta samá pičovina, je “so 2015”. Na přetíženým trhu s péčí o naondoluvanou mužnost se dnes objevují podniky s novými neotřelými koncepty a specifickými filosofiemi.<br />
“U nás je to spíš streetový,” vysvětluje profík z Rakovnicka.<br />
“Takže sem nechodí manažeři?”<br />
“Chodí.”</p>
<p>Pokud Rakovničák zrovna nepečuje o vousy dobře nasycenýho pražáka a nevytváří o tomto svém životním poslání stories na Instagram, dává si pětky s jinými vousáči, kteří zrovna měli cestu kolem, a zastavili se “do bárbru” na pořádnej kus řeči.</p>
<p>Chlapství ale ocaď pocaď. Navdory plaketě Harley Davidson na zdi a koňským dávkám energy drinků v ledničce, ještě žádnej barber shop nevyvedl z míry ani toho nejubitějšího korporátního kádra. Vždyť právě on je cílovka, které je potřeba vyjít vstříc. A tak barbry nabízí gentlemanům od kopírek a přepážek on-line soutěže o slevové kupóny a slosování o láhve kvalitního alkoholu a francouzské kolínské. U toho můžou s požitkem studovat letáček, jakej kripl se jim bude věnovat, pokud si připlatí:</p>
<p>Stylist 1 300,- Kč<br />
Top Stylist 1450,- Kč<br />
Style Director 1650,- Kč<br />
Senior Style Director 1750,- Kč<br />
Artistic director 1850,- Kč</p>
<p>A Junior account manager hnedka ví, kde je jeho místo.</p>
]]></content:encoded>
			<wfw:commentRss>http://prigl.cz/genius-loci/parta-volu-na-deset-barbershop/feed/</wfw:commentRss>
		<slash:comments>0</slash:comments>
		</item>
		<item>
		<title>Praho, ty svině zasraná stověžatá</title>
		<link>http://prigl.cz/genius-loci/praho-ty-svine-zasrana-stovezata/</link>
		<comments>http://prigl.cz/genius-loci/praho-ty-svine-zasrana-stovezata/#respond</comments>
		<pubDate>Wed, 19 Sep 2018 18:15:05 +0000</pubDate>
		<dc:creator><![CDATA[admin]]></dc:creator>
				<category><![CDATA[Genius Loci]]></category>

		<guid isPermaLink="false">http://prigl.cz/?p=8643</guid>
		<description><![CDATA[<img width="100%"  src="http://prigl.cz/wp-content/uploads/2018/09/Charles-Bridge-Prague-Castle-small-1.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/09/Charles-Bridge-Prague-Castle-small-1.jpg 1733w, http://prigl.cz/wp-content/uploads/2018/09/Charles-Bridge-Prague-Castle-small-1-300x200.jpg 300w, http://prigl.cz/wp-content/uploads/2018/09/Charles-Bridge-Prague-Castle-small-1-768x512.jpg 768w, http://prigl.cz/wp-content/uploads/2018/09/Charles-Bridge-Prague-Castle-small-1-1024x683.jpg 1024w, http://prigl.cz/wp-content/uploads/2018/09/Charles-Bridge-Prague-Castle-small-1-815x544.jpg 815w" sizes="(max-width: 1733px) 100vw, 1733px" />Nejvíc českejch vidláků žije v Praze. To není tragédie, ale statistika. Kilometrů čtverečních kancelářského prostoru je v hlavním městě dost pro všechny, kteří obhájili diplomovou práci, vybrousili v Anglii polštinu a jsou celí říční vrátit společnosti její investici. A taky od života něco chtěj. Příliš vzdálený Černý most Díky maloměstské setrvačnosti je třicetosm hrubýho a [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2018/09/Charles-Bridge-Prague-Castle-small-1.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/09/Charles-Bridge-Prague-Castle-small-1.jpg 1733w, http://prigl.cz/wp-content/uploads/2018/09/Charles-Bridge-Prague-Castle-small-1-300x200.jpg 300w, http://prigl.cz/wp-content/uploads/2018/09/Charles-Bridge-Prague-Castle-small-1-768x512.jpg 768w, http://prigl.cz/wp-content/uploads/2018/09/Charles-Bridge-Prague-Castle-small-1-1024x683.jpg 1024w, http://prigl.cz/wp-content/uploads/2018/09/Charles-Bridge-Prague-Castle-small-1-815x544.jpg 815w" sizes="(max-width: 1733px) 100vw, 1733px" /><p>Nejvíc českejch vidláků žije v Praze. To není tragédie, ale statistika. Kilometrů čtverečních kancelářského prostoru je v hlavním městě dost pro všechny, kteří obhájili diplomovou práci, vybrousili v Anglii polštinu a jsou celí říční vrátit společnosti její investici. A taky od života něco chtěj.<span id="more-8643"></span></p>
<p><strong>Příliš vzdálený Černý most</strong></p>
<p>Díky maloměstské setrvačnosti je třicetosm hrubýho a 2kk v docházkové vzdálenosti od stanice metra Lužiny pořád považovaný za úspěch. Poukázky do fitka a na muzikály jsou spolehlivou pražskou taktikou akcelerující odliv natvrdlých mozků z Karlovarska.</p>
<p>Životní dobrodružství mladýho Siciliána před sto lety začínalo na schůdcích parníku do Ameriky. Cesta za štěstím českého absolventa Managementu cestovního ruchu v roce 2018 počíná otevřením záložky Jobs.cz a pozorným scrollováním od “koordinátora hotelových rezervací” až po “specialistu péče o provizní prodejce.”</p>
<p>Vůně dálek poprvé zavane v kupé rychlíku “676 Radobýl” směr Praha. Na hlavním nádraží zfetovaní idioti v mundurech security vyhazujou z čekací haly životem přejetý padesátníky, ožralce a mentálně zaostalý v prochcanejch hadrech. Kolem nich se řítí zástupy vesničanů přestrojených za account manažery, bankovní poradce a píáristy klusající parkem přes použitý jehly na první pracovní schůzku.</p>
<p><strong>Pražská flow</strong></p>
<p>“Jaká byla zabíjačka?”<br />
“Fotil jsem to na iXko, režim portrét, rozmlžený pozadí,” baví se vyhublá čtyřicítka nad smaženým celerem za tři kila s chlápkem ve zmrdským sáčku a zlatejch teniskách. Ty nevyšší kasty v pražským píárkovým bizu nikdy nic neřeknou ani neudělají jen tak. Všechno má význam. Všechno je předmětem postironický soutěže. Gucci, co vypadá jako fejkový Gucci, za třicet táců, pravidelný seance u osobního kouče za pět, kokain za tři a domácí kváskový chleba k nezaplacení. “Miluju režim portrét, zahladí vrásky. A hodí se pro moravskej folklór.”</p>
<p>Zběsilý požadavek non-stop břitkosti, velkoměstského nadhledu a duchapřítomnosti vede k tomu, že kamarádské party i celé pracovní kolektivy po sobě nervózně pokukujou a každej se směje pro jistotu úplně všemu. Na téhle pražské kolektivní neuróze bohatnou psychologové. Nechat někoho bez obav vykecat je tady ta nejvzácnější komodita.</p>
<p>Psychologové vyhořelejm kravaťákům celkem rozumně doporučujou frkat míň koksu a víc běhat. Sami ale koks sjíždí taky a moc toho nenaběhaj. S hypinou na krku můžou leda tak po pár čárách bílýho s kolegama od fochu vzpomínat, jak za mlada dělali s postiženejma nebo nevyléčitelně nemocnejma. Za poslouchání zmrdů se ale platí víc.</p>
<p><strong>Bydlení</strong></p>
<p>“Kdybych vyhrál dvacet milionů, tak do nemovitostí nedám, nic. Nic!” bojovně se svěřuje u barového pultíku hotelového bazénu AXA nacamranej důchodce v polokošili. Adresát jeho slov, pracující penzista s knírkem, se má co ohánět s vydáváním klíčů pro koupele lačný Rusáky, a tak jen odvětí: “To je pochopitelný, Praha je krásný město, dobře se tu žije”. K velkým investicím skeptického dědulu tím ale jen popudí: “Všechno pude do prdele. Já bych si nekoupil nic.”</p>
<p>Nacamranej dědula má pravdu. Za dvacet mega si člověk v Praze koupí velký hovno. Cenama bydlení se to tady blíží světovým metropolím, výdělkama ale Pražáci zůstávají věrný celostátní tradici práci za vyližprdel. Kdo má tu smůlu, že mu prodej velkostatku po babičce hodil jen pětku, může rodinný jmění investovat leda tak do tři plus kuchyň na Čerňáku.</p>
<p><strong>Kultura z centra</strong></p>
<p>Pražáci rádi pracují s tezí, že žijí v kulturním městě, kde dokonce existují věci jako výtvarné umění, experimentální divadlo a hudba. Stejně jako na Vyškovsku, ale i oni naráží na fakt, že všechno, co se povyšuje nad úroveň masopustu, nikoho nezajímá. A tak se vidláci z Prahy přetahují s přespolními o nejlepší místa v divadle Hybernia a sahají si na dno při sledování Manželských etud od Heleny Třeštíkové.</p>
<p>Viděno znojemskou optikou by se mohlo zdát, že Praha je zřídlem kreativity a invence zavlažující čerstvými impulzy zbytek republiky. Že opak je pravdou člověku dojde pod vývěsním štítem alterntivní hospůdky Rabar sousedící s alternativním divadlem Radar. Ani pražští kumštýři se s posvátnou hrou se slovy moc neprcaj.</p>
<p><strong>Made in Prague</strong></p>
<p>Jak se z člověka stane cajzl? Obtloustlý zástupce pojišťovny v lososové košili vyhlíží nové klienty ze svého mobilního stánku v pasáži Obchodního domu Kotva. Je klidný ve své kukani.</p>
<p>Kdysi se chtěl “udělat na sebe.” A skutečně, neochota vedení společnosti platit mu sociální a zdravotní ho nakonec dovedla do stavu živnostenského. Prdel mu zformovala židle, hlas naladilo dvacet tisíckrát zopakované “měl bych pro vás ještě jednu zajímavou nabídku” a mysl zkáznily metodické pokyny České národní banky. Je z něj hotový muž.</p>
<p><strong>Epilog z Florence</strong></p>
<p>Někoho sere vysokej nájem, jinýho stresuje hypina, práce za kulový a kreténi na billboardech. Sem tam se ještě nějakej zoufalec v zácpě oddá dennímu snění o tom, že mu každou chvilku zavolají z architektonickýho studia v Göteborgu. Spíš ale nezavolaj. Cesta z Prahy nevede přes Terminál 2 Letiště Václava Havla, ale přes ostrůvek 16 na Florenci.</p>
]]></content:encoded>
			<wfw:commentRss>http://prigl.cz/genius-loci/praho-ty-svine-zasrana-stovezata/feed/</wfw:commentRss>
		<slash:comments>0</slash:comments>
		</item>
		<item>
		<title>Koks a Emko: střední třída už zase cítí přátelství a lásku</title>
		<link>http://prigl.cz/akce/koks-a-emko-stredni-trida-uz-zase-citi-pratelstvi-a-lasku/</link>
		<comments>http://prigl.cz/akce/koks-a-emko-stredni-trida-uz-zase-citi-pratelstvi-a-lasku/#respond</comments>
		<pubDate>Tue, 06 Feb 2018 22:26:42 +0000</pubDate>
		<dc:creator><![CDATA[admin]]></dc:creator>
				<category><![CDATA[Akce]]></category>

		<guid isPermaLink="false">http://prigl.cz/?p=8600</guid>
		<description><![CDATA[<img width="100%"  src="http://prigl.cz/wp-content/uploads/2018/02/twin-peaks.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/02/twin-peaks.jpg 1011w, http://prigl.cz/wp-content/uploads/2018/02/twin-peaks-300x200.jpg 300w, http://prigl.cz/wp-content/uploads/2018/02/twin-peaks-768x511.jpg 768w, http://prigl.cz/wp-content/uploads/2018/02/twin-peaks-815x543.jpg 815w" sizes="(max-width: 1011px) 100vw, 1011px" />“Mozku, ty nemáš rád mě a já nemám rád tebe!” Homer Simpson dobře věděl, který orgán lidského těla je ten úplně nejotravnější, protože je zodpovědný za nudu, úzkost a pocity prázdnoty. Mozek je soukromým archivem životních selhání i nositelem informace o výši mínusu na kontě. A na rozdíl od jater vám svou existenci připomíná prakticky [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2018/02/twin-peaks.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/02/twin-peaks.jpg 1011w, http://prigl.cz/wp-content/uploads/2018/02/twin-peaks-300x200.jpg 300w, http://prigl.cz/wp-content/uploads/2018/02/twin-peaks-768x511.jpg 768w, http://prigl.cz/wp-content/uploads/2018/02/twin-peaks-815x543.jpg 815w" sizes="(max-width: 1011px) 100vw, 1011px" /><p>“Mozku, ty nemáš rád mě a já nemám rád tebe!” Homer Simpson dobře věděl, který orgán lidského těla je ten úplně nejotravnější, protože je zodpovědný za nudu, úzkost a pocity prázdnoty. Mozek je soukromým archivem životních selhání i nositelem informace o výši mínusu na kontě. A na rozdíl od jater vám svou existenci připomíná prakticky pořád.<span id="more-8600"></span></p>
<p>“Celej týden mi překážíš, ale dneska si tě osedlám já,” mstí se své centrální nervové soustavě lidi každej pátek od chvíle, co byla vymyšlená pracovní doba. Mozek si žádné slitování nezaslouží. Sám je totiž nevděčná svině. Hormonů, které způsobují pocity štěstí, lásky, uspokojení, má v sobě na rozdávání, jenže nám z nich v každodenním shitu dobrovolně nevydá ani kapičku. A tak je z něj musíme vytřískat tvrdým bičem chemie.</p>
<p>Celý generace se o falešný uspokojení pracujících staral chlast. Pravidelný směny ve fábru se střídaly s druhýma směnama v putykách, nasávalo se u telky i na chatě a romantici chodili s čůčem do parků. Jenže skromná poetika třídění šroubků na pásu je pryč i s putykama kousek od fabriky. Dneska jde o kreativitu, multitasking a především o pocity.</p>
<p><strong>Solidnost feťákova</strong></p>
<p>“Měli jsme tam koks,” ubezpečuje o solidnosti předvánočního večírku muž na prahu středních let. Nepopisuje mejdan sebestředných výtvarníků, zkrachovalých muzikantů ani workoholických manažerů, ale “setkání s přáteli”, kterého se zúčastnil IT specialista, decentně vypasený státní úředník, senior sales manažer v rodinné firmě a jeden přičinlivý živnostník.</p>
<p>Pocit výlučnosti při užívání drog v uměleckých kroužcích nebo makléřských partách hazardujících s miliardami dávno není na místě. Igelitovým pytlíčekm za dva litry se “zaručeně čistou” naředěnou drogou dneska neohromíte ani účetního z Dopravního podniku města Brna, a.s. Emko nebo koks se nosí na ty nejnudnější večírky se stejnou samozřejmostí jako láhev středně drahýho vína z Teska a sáček slaninových chipsů v akci. “Za J&amp;T ti řikám, že jsme všichni crystal clear,” směje se zaměstnanec této uměnímilovné banky, když se ho ptáme, jak moc se u nich fetuje.</p>
<p><strong>Láska v časech open spacu</strong></p>
<p>Víkend co víkend dodává MDMA lásku do nehostinných životů technických kádrů, pracovníků zákaznických i jiných podpor a všelikého lidu zpoza přepážek. S láskou i pornem se doslova roztrhl dýlerák.</p>
<p>V navzájem stokrát promrdaným Česku nakopla droga lásky zkomírající milostnej drajv. Vyžvejklí prodavači z T-mobilu se po sobě plazí s konkurentkama z O2, obchoďačky, sportovní novináři, úřednice, operátoři, asistentky, sekretářky, ti všichni zas konečně cítí lásku.</p>
<p>“Fakt se mi líbíš,” zní na fetu opravdově. Hláška nemusí být rafinovaná, aby vzbudila v protějšku pocit jedinečnosti. Každá tuctová kráva i vůl si totiž na MDMA sám jedinečně připadá a to i ve chvíli, kdy ten druhej vybalí lakonické: “Tak poď.” Každý nahodilý pich získává punc jedinečnosti díky chemicky spuštěnýmu rauši dopaminu aka milostnýmu citu, zvlášť když se pojí s nadržeností týden hromaděnou v officu.</p>
<p>Lidi se po pár letech na heru vášnivě hádaj, kterej heráčník je největší troska. Po pár letech prcání na emku nezbývá než se začít trumfovat, kdo si to nejvíc užil. “Já jsem si v životě užil za tři!” huláká na protihráče ve stolním fotbálku sedmnáctiletej kluk za stále žárlivějšího dohledu přítelkyně. Feťácko-sexuální lifestyle, díky kterýmu se lidi seznamují, se postupně stane čím dál nepříjemnějším tématem mileneckých debat. A nevyhnutelně se mění v hádku utahané partnerky s vyžilým příťou o to, “kdo z nás dvou je větší děvka.”</p>
<p><strong>Práce drogových snů</strong></p>
<p>Kádři ládující se freš džusy ve fitku často netuší, že pro všechny hůř narozený není žádná škoda se o víkendu do mrtva zmrdat drogama. S kocovinou se na stavbě vozí kolco líp a celotýdenní dojezd po MDMA, během kterýho mozek není schopnej produkovat žádný pozitivní emoce, je zase ideální pro většinu kancelářských a servisních profesí. Cesta do práce i z práce a osm a víc hodin procesování na kompu případně vybavování se s připitomělejma zákazníkama je snazší s otupělým mozkem. Skepse ke staré bábě, která se není schopná smířit s posledním vyúčtováním, je tak v kontaktním centru Vodafone ještě upřímnější.</p>
<p>Drogy jsou lepší než ezoterika. Cyklickému prožitku raušů a dojezdů se dá oddat ještě snadněji než pohybu planet a s ním spojené nevyhnutelnosti, kdy se mi co v životě vysere. Líná ustrašená piča nachází díky drogám důvod pro svoji ustrašenost a lenost. Teprve po pravidelné intoxikaci se může beze vzdoru smířit se svým plánem v klidu promrdat celej život. A během toho víkend co víkend snít. Dokonce i o lásce.</p>
<p><strong>Rehabilitace pika z ducha spořivosti</strong></p>
<p>Pořád existujou rozdíly, kam má kdo s jakým fetem namířeno. Po piku a bakaláři na FAVU jdete do pakárny, po koksu a bakaláři z ekonomky do banky. Přesto pervitin dosáhl rehabilitace, o které by se brand manažerům této legendární značky ani nezdálo.</p>
<p>Pravidelná konzumace koksu je ekonomicky neúnosná i pro single střední třídu s exoticky znějícími profesemi na vizitkách a s originálně zpracovanými profily na Tinderu. Nejeden freelancer, kterej po dvou večírcích nemá na nájem, v panice mailuje bývalým kliošům na všechny strany. Rodinou dobře vychovaný markeťák či grafik na volné noze se smyslem pro povinnost a bez vazby na pevnou pracovní smlouvu tak dá v hubenějších časech přednost pervitinu. Jako volný pták kapitalismu se ani nemusí vázat na víkendy a může si dát do nosu, kdykoliv mu to přijde jako dobrej nápad. Naplní tak nejen poučku svých rodičů o “ceně versus výkonu” ale i tu o “zlatých českých ručičkách,” a spát může jít až v neděli.</p>
<p>Sjednotit všechny krajany pod jednou střechou se nepodařilo mýtické české hospodě, v níž by usedal lékař vedle zedníka. Rovnost přichází až s legálními i nelegálními veřejně dostupnými produkty chemického průmyslu. Ať už jsou to antidepresiva, koks nebo piko, smažky a střední třída si konečně nemají co vyčítat.</p>
]]></content:encoded>
			<wfw:commentRss>http://prigl.cz/akce/koks-a-emko-stredni-trida-uz-zase-citi-pratelstvi-a-lasku/feed/</wfw:commentRss>
		<slash:comments>0</slash:comments>
		</item>
		<item>
		<title>Praha-východ, Praha-západ. Tady jsou rozvodoví právníci nejcyničtější</title>
		<link>http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/</link>
		<comments>http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/#respond</comments>
		<pubDate>Thu, 18 Jan 2018 15:34:37 +0000</pubDate>
		<dc:creator><![CDATA[admin]]></dc:creator>
				<category><![CDATA[Genius Loci]]></category>

		<guid isPermaLink="false">http://prigl.cz/?p=8586</guid>
		<description><![CDATA[<img width="100%"  src="http://prigl.cz/wp-content/uploads/2018/01/GMCS1542.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/01/GMCS1542.jpg 1600w, http://prigl.cz/wp-content/uploads/2018/01/GMCS1542-300x225.jpg 300w, http://prigl.cz/wp-content/uploads/2018/01/GMCS1542-768x576.jpg 768w, http://prigl.cz/wp-content/uploads/2018/01/GMCS1542-1024x768.jpg 1024w, http://prigl.cz/wp-content/uploads/2018/01/GMCS1542-800x600.jpg 800w, http://prigl.cz/wp-content/uploads/2018/01/GMCS1542-400x300.jpg 400w" sizes="(max-width: 1600px) 100vw, 1600px" />Na východ i západ od hlavního města se táhnou bloky megaskladů a lány polí rozprodávaných po třista metrech čtverečních na stavby duhových minidomečků, krajina zhruba stokrát depresivnější než suchem a pikem vypražená Jižní Morava. “Tak jsme tady,” povídá na plácku mezi pistáciovým, okrovým a krvavě červeným domečkem realitní makléřka mladému páru. Kdyby se všichni tři [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2018/01/GMCS1542.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2018/01/GMCS1542.jpg 1600w, http://prigl.cz/wp-content/uploads/2018/01/GMCS1542-300x225.jpg 300w, http://prigl.cz/wp-content/uploads/2018/01/GMCS1542-768x576.jpg 768w, http://prigl.cz/wp-content/uploads/2018/01/GMCS1542-1024x768.jpg 1024w, http://prigl.cz/wp-content/uploads/2018/01/GMCS1542-800x600.jpg 800w, http://prigl.cz/wp-content/uploads/2018/01/GMCS1542-400x300.jpg 400w" sizes="(max-width: 1600px) 100vw, 1600px" /><p>Na východ i západ od hlavního města se táhnou bloky megaskladů a lány polí rozprodávaných po třista metrech čtverečních na stavby duhových minidomečků, krajina zhruba stokrát depresivnější než suchem a pikem vypražená Jižní Morava.<span id="more-8586"></span></p>
<p>“Tak jsme tady,” povídá na plácku mezi pistáciovým, okrovým a krvavě červeným domečkem realitní makléřka mladému páru. Kdyby se všichni tři chytili za ruce, tak přepaží celou vzdálenost od plotu k plotu. “Cena je 2,8 milionu, ale majitel je ochotný dát slevu při rychlém jednání,” zní hlas makléřky, zatímco minimálně v jednom domečku právě teď někdo za plastovým okýnkem nad jejich hlavami masturbuje, aby zahnal nejakutnější depresi. V tom krvavě červeném určitě. Pár si bere čas na rozmyšlenou, zda právě na tomto plácku doplní sousedství o chybějící chrpově modré Áčko s obytným podkrovím.</p>
<p>Vlastně tady není co doplňovat. Umístění domů ani jejich orientace nedává žádný smysl. Každý prostě urval svých 15&#215;15 metrů pole a ten zaplnil stavebnicí z katalogu. “Měli to tak na webu” vysvětluje čerstvě ohypotékovaný sales manažer svým chudým přátelům rozesazeným na plastových židličkách, proč jediný výhled přes prosklenou stěnu obýváku sestává ze sousedova auta a kontejnerů tříděného odpadu.</p>
<p><a href="http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/attachment/img_4360/" rel="attachment wp-att-8591"><img class="aligncenter size-full wp-image-8591" src="http://prigl.cz/wp-content/uploads/2018/01/IMG_4360.jpg" alt="IMG_4360" width="1057" height="377" srcset="http://prigl.cz/wp-content/uploads/2018/01/IMG_4360.jpg 1057w, http://prigl.cz/wp-content/uploads/2018/01/IMG_4360-300x107.jpg 300w, http://prigl.cz/wp-content/uploads/2018/01/IMG_4360-768x274.jpg 768w, http://prigl.cz/wp-content/uploads/2018/01/IMG_4360-1024x365.jpg 1024w, http://prigl.cz/wp-content/uploads/2018/01/IMG_4360-815x291.jpg 815w" sizes="(max-width: 1057px) 100vw, 1057px" /></a></p>
<p>Lidé vyhlížející siestu pod altánky ve stylu hornbachovského klasicismu vedou dodavatelské firmy pevnou rukou a ostřížím zrakem hlídají, aby se jejich sen o bydlení proměnil v realitu přesně podle katalogu: od jakoby žulových doplňků na fasádě až po roztomilý kačírek na příjezdové cestě. To, že domek vypadá ve finále přesně tak imbecilně jako na 3D renderu, dodává domkářům jistotu, že s nima v životě nikdo nevyjebal.</p>
<p>Rozdíl mezi řadovkou a volně stojícím domem spočívá v tom, že “volně stojícímu” nechali metr místa od fasády, aby novopečení majitelé mohli projít kolem dokola a natáhnout na plot zelenou síťovinu “proti čumilům.” I tak se občas přes “francouzská okna” kuchyní setkají smutné oči sousedů: “Zašukáme?” Nevěra je tady stejně nevyhnutelná jako přihodit k nákupu na pásu tyčinku vystavenou u kasy.</p>
<p><a href="http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/attachment/img_4371/" rel="attachment wp-att-8592"><img class="aligncenter size-full wp-image-8592" src="http://prigl.cz/wp-content/uploads/2018/01/IMG_4371.jpg" alt="IMG_4371" width="2000" height="879" srcset="http://prigl.cz/wp-content/uploads/2018/01/IMG_4371.jpg 2000w, http://prigl.cz/wp-content/uploads/2018/01/IMG_4371-300x132.jpg 300w, http://prigl.cz/wp-content/uploads/2018/01/IMG_4371-768x338.jpg 768w, http://prigl.cz/wp-content/uploads/2018/01/IMG_4371-1024x450.jpg 1024w, http://prigl.cz/wp-content/uploads/2018/01/IMG_4371-815x358.jpg 815w" sizes="(max-width: 2000px) 100vw, 2000px" /></a></p>
<p>Původní myšlenka satelitů byla “bydlet blízko městu i přírodě zároveň.” Na Praze-Východ/Západ ani jedna strana téhle marketingové rovnice nikdy neplatila. Když se spočítají zácpy na výpadovkách z centra, ve kterejch uvízlý kancelářský krysy z Ďáblic nadávají na kancelářský krysy ze Zdib, proč “kurva nejezdí vlakem”, dělá čas dojíždění tam a zpět dvě hoďky easy. Stejně pofidérní to má s blízkostí i příroda &#8211; reprezentovaná nejčastěji bagrama navezeným valem zeminy zakrývajícím bezprostřední výhled na štěrkový lom či chemičku a pomalu obrůstající náletovými travinami a křovinami.</p>
<p>Přesto je z jakéhosi důvodu “blízkost dálnice” či alespoň “rychlostní komunikace” ten nejsilnější feromon pro dvoukariérní páry hledající “bydlení za městem.” Stejně jako je turista před Niagarskými vodopády unesen majestátem přirody, ve kterém se pokojně rozpouští jeho malicherné strachy a úzkosti, tak i neutuchající šumění dálnice připomene hypotékou zatíženému mužíčkovi, že je součástí něčeho většího. I poté, co zahradní gril středního korporátního kádru definitivně vychladne, budou za protihlukovou stěnou kamiony rozvážet zboží dál. Koloběh objednávek a protiplnění smrtí accounta nekončí, nýbrž jím do SAPu nadatlované fakturační údaje zůstanou navěky součástí jedné digitální řeky života.</p>
<p><a href="http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/attachment/img_4388/" rel="attachment wp-att-8593"><img class="aligncenter size-full wp-image-8593" src="http://prigl.cz/wp-content/uploads/2018/01/IMG_4388.jpg" alt="IMG_4388" width="2000" height="778" srcset="http://prigl.cz/wp-content/uploads/2018/01/IMG_4388.jpg 2000w, http://prigl.cz/wp-content/uploads/2018/01/IMG_4388-300x117.jpg 300w, http://prigl.cz/wp-content/uploads/2018/01/IMG_4388-768x299.jpg 768w, http://prigl.cz/wp-content/uploads/2018/01/IMG_4388-1024x398.jpg 1024w, http://prigl.cz/wp-content/uploads/2018/01/IMG_4388-815x317.jpg 815w" sizes="(max-width: 2000px) 100vw, 2000px" /></a></p>
<p>Každopádně myšlenky na smrt do biotopu prakticky vzdělaných mužů s kouty a žen s mikády, jejichž vzdělání není důležité, protože se starají o děti, nepatří. Je třeba se udržet v chodu během splácení hypotéky. Pročež je hlavním motivem všech satelitů mrtvolné ticho &#8211; o víkendech podbarvené hlukem domácích spotřebičů. Když však sekačky a tepovače na chvíli dozní, mohou pozornější uši z dáli zaslechnout šustění rozvodových papírů. V Odolené Vodě mají obří podatelnu hned na náměstí.</p>
<p>Pokud se manželé dohodnou na finančním vyrovnání, je rozvodové řízení docela rychlé a prodej domečku takřka okamžitý. Mrtvý vztah poslouží stejně jako mrtvola zvířete těm žijícím. Tisíce párů během své pracovní doby zuřivě refrešují, jestli moře nevyplavilo na břeh realitního trhu novou mrtvolu, aby se k ní dostali jako první. V okolí Prahy může mít inzerát “Na prodej” pouze tyto tři významy: rozvod bezdětných, rozvod s dětmi, rozchod před svatbou. Rozvedení jsou i realiťáci, pro něž bylo zbavení se ex-hnízdečka lásky prvním úspěšným byznysem kariéry.</p>
<p><a href="http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/attachment/img_4395/" rel="attachment wp-att-8594"><img class="aligncenter size-full wp-image-8594" src="http://prigl.cz/wp-content/uploads/2018/01/IMG_4395.jpg" alt="IMG_4395" width="2000" height="1059" srcset="http://prigl.cz/wp-content/uploads/2018/01/IMG_4395.jpg 2000w, http://prigl.cz/wp-content/uploads/2018/01/IMG_4395-300x159.jpg 300w, http://prigl.cz/wp-content/uploads/2018/01/IMG_4395-768x407.jpg 768w, http://prigl.cz/wp-content/uploads/2018/01/IMG_4395-1024x542.jpg 1024w, http://prigl.cz/wp-content/uploads/2018/01/IMG_4395-815x432.jpg 815w" sizes="(max-width: 2000px) 100vw, 2000px" /></a></p>
<p>Vlastnictví domečku na hypotéku a autíčka na splátky symbolicky posouvá příslušníky nižší třídy do té střední. A právě tady na rozhraní dvou sociálních tektonických desek jsou vztahy drceny nejtvrději. Zatímco v pronajatým panelákovým bytě si pár s kešem hlavu nedělal, v duhovým pididomečku sleduje každej měsíc, jak se jim na účtě ukládá velký hovno. Vůli společně splácet oslabuje i nevyhnutelný vědomí, že celá tahle hra na společenskej skok vzhůru je fejk.</p>
<p>Stejně jako před domem zaparkovaná Fiesta za třista tyček napodobuje čelní maskou a zbytečným chromováním Aston Martin za tří míče, mají dva dřevěné sloupky z Hornbachu podpírající obytné podkroví asociovat pompézní verandu jižanské haciendy a z pytlíku metodicky vysypávaná drcená kůra kolem tří tújí zase zámeckou zahradu. Úplně přesvědčivé to není. Tak jako vždy ale našim čtenářům připomínáme: každej hňup má právo na štěstí.</p>
]]></content:encoded>
			<wfw:commentRss>http://prigl.cz/genius-loci/praha-vychod-praha-zapad-tady-jsou-rozvodovi-pravnici-nejcynictejsi/feed/</wfw:commentRss>
		<slash:comments>0</slash:comments>
		</item>
		<item>
		<title>Óda na buclatou životaschopnost</title>
		<link>http://prigl.cz/pruvodce/oda-na-buclatou-zivotaschopnost/</link>
		<comments>http://prigl.cz/pruvodce/oda-na-buclatou-zivotaschopnost/#respond</comments>
		<pubDate>Mon, 30 Oct 2017 14:03:48 +0000</pubDate>
		<dc:creator><![CDATA[admin]]></dc:creator>
				<category><![CDATA[Průvodce]]></category>

		<guid isPermaLink="false">http://prigl.cz/?p=8571</guid>
		<description><![CDATA[<img width="100%"  src="http://prigl.cz/wp-content/uploads/2017/10/scysdvcdfv.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/10/scysdvcdfv.jpg 792w, http://prigl.cz/wp-content/uploads/2017/10/scysdvcdfv-300x178.jpg 300w, http://prigl.cz/wp-content/uploads/2017/10/scysdvcdfv-768x455.jpg 768w" sizes="(max-width: 792px) 100vw, 792px" />Plebs postávající s lahváčem před Albertem se mylně domnívá, že růžolící muž v nejlepších letech kráčející kolem s čokoládovým dortíkem na podtácku směrem ke svému solidnímu vozu “na skutečnou práci nešáhne”. Nic ale není vzdálenější pravdě. Opravdu spokojená buclatost je výsledkem soustředěné aktivity a nejvyšším projevem životaschopnosti. I v Česku žijí nefalšovaně šťastní lidé kypící zdravím, jimž [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2017/10/scysdvcdfv.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/10/scysdvcdfv.jpg 792w, http://prigl.cz/wp-content/uploads/2017/10/scysdvcdfv-300x178.jpg 300w, http://prigl.cz/wp-content/uploads/2017/10/scysdvcdfv-768x455.jpg 768w" sizes="(max-width: 792px) 100vw, 792px" /><p>Plebs postávající s lahváčem před Albertem se mylně domnívá, že růžolící muž v nejlepších letech kráčející kolem s čokoládovým dortíkem na podtácku směrem ke svému solidnímu vozu “na skutečnou práci nešáhne”. Nic ale není vzdálenější pravdě. Opravdu spokojená buclatost je výsledkem soustředěné aktivity a nejvyšším projevem životaschopnosti.<span id="more-8571"></span></p>
<p>I v Česku žijí nefalšovaně šťastní lidé kypící zdravím, jimž z každého póru doslova dýchá spokojenost. Nenadávají na poměry, na zmrdanej život, ani na starou a dokonce ani na šéfa, ale místo toho se na internetu přičinlivě poohlížejí po adrenalinových zážitcích pro širší příbuzenstvo a se zájmem pročítají recenze na high-endová vázání na lyže. Tím hodlají strávit celý zbytek života. Proroky buclatosti poznáte po jejich ovoci &#8211; kulatém, ale ve francouzských Alpách umně vykrajovaným obloučkům nepřekážejícím &#8211; bříšku. V tomto sádelnatém pomníčku blahobytu se snoubí poživačná láska k životu se sebekázní, která nikdy nedovolí zemřít předčasně na ucpanou aortu.</p>
<p>Není tloušťka jako tloušťka. Zatímco obézní chudáci s nemocnou pletí se s taškou plnou junk foodu kodrcají busem na svý sídláky a vidlákovy, zajištění baculáči se drží nejskvostnější tradice české vykrmenosti &#8211; dobře připravené kačeny při rodinných eventech, smažených kaprů o svátcích, kuřátek a řízků se salátem o víkendech, nutričně bohatých, sladkých i slaných a hlavně dlouhých snídaní, klábosivých obědů ve všední dny zakončovaných alespoň drobným dezertem, grilovaček s rodinou a přáteli za letních večerů, i “trestných výprav” s partou obdobně boubelatých milovníků života do restaurací s nabídkou indické, thajské, vietnamské, mexické, japonské a další exotické kuchyně.</p>
<p>Zbraní baculáčů v uspěchaném světě je pochopitelně především klid. “Jak k dílu tak k jídlu” u nich platí, ale naopak. Svou roli na zklidňujícím tvaru postavy samozřejmě hrají taky pravidelná “něco na zub” při dlouhých odpolednich i vlekoucích se dopoledních posedáváních v útulných kanclících či doma u krbu s umělým ohněm. Lehká nadváha není v jejich případě způsobená zajídáním neurózy, tu totiž sdostatek vytěsňují každou vteřinou nějakou drobnou radostí: updatováním map v navigaci, vylepšováním menu ve své vinárně či sestavováním dokonalého dárkového koše pro obchodního partnera. Jsou ochotní den rozkládat rukama, pokud mají pocit, že rozestavení nábytku jejich přátel plně nevyhovuje proporcím bytu.</p>
<p>Díky svému životnímu stylu mají buclatci klidu na rozdávání. Rachitici z kaváren, fetky z progresivních hudebních klubů ani paka z posiloven nikdy nepochopili, že jejich neurotické pokuřování či stejně neurotické pohledy na vlastní tricepsy při honbě za samičkou nebo pozicí v korporátu nemají kýžený efekt. Na pracovním pohovoru, v kolektivu přátel i na rande vyhrává vždycky ten nejklidnější.</p>
<p>Rajský klid, který zakoušíme při pohledu na zdravě boubelaté tváře, je archetypálním rozpomenutím na pravěký pocit bezpečí, jenž zažívali hladoví Kromaňonci v přítomnosti vykrmeného náčelníka. Krví pakoně páchnoucí lovec byl zakladatelem evoluční linie vítězů, mezi které dnes nepatří vypracovaní atleti, jak se vypracovaní atleti často domnívají, ani geniální vědci, ale spokojeně se zakulacující dědic čtyř bytových jednotek v Brně na Veveří.</p>
<p>Kulatost naše hrdiny nikdy neopustí: “Dostat se zase do formy” při středečních fotbálcích, víkendových kolech a zimních lyžovačkách a dalších rekreačních aktivitách pro ně neznamená vyměnit libový tuk za tuhé svalstvo, ale maximálně to, že nezbytné svalstvo pod hřejivou vrstvou neatrofuje. Právě pro tuto svoji vlastnost jsou milováni jak tetkami v zelenině na rohu, tak rasistou ve vedlejším řeznictví.</p>
<p>Nebýt spokojeností a časem oplývajících baculáčů by v superbech, audinách i merglech popojíždějících v zácpách seděly a navzájem na sebe troubily jen vystreslá česká hovada. Apoštolové oplácaného klidu jsou však schopní šířit pohodu i přes dvojité sklo svého prémiového vozu. Mizernou dopravní situaci využívají k poslechu oblíbené hudby a kolikrát i zahraničního zpravodajství, “aby si udrželi angličtinu.” Přinejhorším si čokodortík nesní doma u televize, ale už v autě. Aspoň bude mít o čem mailovat ostatním baculáčům.</p>
]]></content:encoded>
			<wfw:commentRss>http://prigl.cz/pruvodce/oda-na-buclatou-zivotaschopnost/feed/</wfw:commentRss>
		<slash:comments>0</slash:comments>
		</item>
		<item>
		<title>Normalizace korporátní cool debility</title>
		<link>http://prigl.cz/brnaci/normalizace-korporatni-cool-debility/</link>
		<comments>http://prigl.cz/brnaci/normalizace-korporatni-cool-debility/#respond</comments>
		<pubDate>Wed, 22 Mar 2017 21:31:00 +0000</pubDate>
		<dc:creator><![CDATA[admin]]></dc:creator>
				<category><![CDATA[Osobnosti]]></category>

		<guid isPermaLink="false">http://prigl.cz/?p=8420</guid>
		<description><![CDATA[<img width="100%"  src="http://prigl.cz/wp-content/uploads/2017/03/17455131_1068249436614546_522379678_o.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/03/17455131_1068249436614546_522379678_o.jpg 1078w, http://prigl.cz/wp-content/uploads/2017/03/17455131_1068249436614546_522379678_o-300x180.jpg 300w, http://prigl.cz/wp-content/uploads/2017/03/17455131_1068249436614546_522379678_o-768x462.jpg 768w, http://prigl.cz/wp-content/uploads/2017/03/17455131_1068249436614546_522379678_o-1024x616.jpg 1024w, http://prigl.cz/wp-content/uploads/2017/03/17455131_1068249436614546_522379678_o-815x490.jpg 815w" sizes="(max-width: 1078px) 100vw, 1078px" />“Znáte nějakou šikovnou švadlenku? Potřebuju někoho na úpravu oblečení. Budu toho mít docela dost&#8230;” Po tomhle statusu je jasný, že váš známej pozici Content Scout pro korporát skutečně získal. Uchazeče o solidní zaměstnání už nemusí zdobit jen saka nevýbojných odstínů, ale dnes i láskyplně opečovaný vous, košile něco mezi prací a zábavou, berlínská ba skandinávská zkušenost [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2017/03/17455131_1068249436614546_522379678_o.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/03/17455131_1068249436614546_522379678_o.jpg 1078w, http://prigl.cz/wp-content/uploads/2017/03/17455131_1068249436614546_522379678_o-300x180.jpg 300w, http://prigl.cz/wp-content/uploads/2017/03/17455131_1068249436614546_522379678_o-768x462.jpg 768w, http://prigl.cz/wp-content/uploads/2017/03/17455131_1068249436614546_522379678_o-1024x616.jpg 1024w, http://prigl.cz/wp-content/uploads/2017/03/17455131_1068249436614546_522379678_o-815x490.jpg 815w" sizes="(max-width: 1078px) 100vw, 1078px" /><p>“Znáte nějakou šikovnou švadlenku? Potřebuju někoho na úpravu oblečení. Budu toho mít docela dost&#8230;” Po tomhle statusu je jasný, že váš známej pozici Content Scout pro korporát skutečně získal. Uchazeče o solidní zaměstnání už nemusí zdobit jen saka nevýbojných odstínů, ale dnes i láskyplně opečovaný vous, košile něco mezi prací a zábavou, berlínská ba skandinávská zkušenost a svědomitě dodržované pravidlo psát “alespoň jeden vtipný status každý den.”<span id="more-8420"></span></p>
<p>Doba se mění, hlodavčí snaživost tvůrců HDP zůstává. HR manažeři dobře ví, že člověk, který se celý dosavadní život snažil, aby se vymezil vůči konformním spolužákům&#8230; aby získal prestiž hudebního geeka&#8230; aby i přes hodiny strávené na bizár webech neslevil z Áček na vejšce… se bude snažit i ve svém zaměstnání a se stejnou důležitostí, s jakou je zvyklý rozprávět o roli streetartu, ujme se zvyšování engagement rate dle tabulky z londýnské centrály.</p>
<p><strong>Akademici v kukaních</strong></p>
<p>Tituly před i za jménem se lesknou na vizitce nejednoho vypatlanýho šprta. Ne všem pilným pakám se ale podařilo udělat kariéru na univerzitách a rovnají tak těla do ergonomických židlí reklamek, redakcí onlajnů a jejich zadky se spokojeně rozprostírají i na štědře polstrovaných pojízdných korporátních křesílkách.</p>
<p>Korporátní tupost se výborně doplňuje s touhou vzdělanějších hipstrů po vlastní důležitosti, což neuniklo oku personalistů. Nikdo nevyžaduje loajalitu k brandu tak jako korporace a nic není větší feromon pro posthip kokoty než fanatický dodržování stylu, tentokrát navíc i za prachy. Změnit si tak na Facebooku políčko zaměstnání na “Pečovatel o značku libovolnýho zmrda” není ostuda, ale především věc, o které se dá důležitě hovořit.</p>
<p>Kdo miluje vysokoškolský tituly, bude milovat i dobývání ranků v korporačce nebo obří neziskovce. Právě až v korporátu může i suchar z knihovny  platit za největšího volnomyšlenkáře pracovního kolektivu nebo dokonce za vážně braného intelektuála. Dlouhé roky lehkovážnými posměváčky znevažovaný pedant nachází pro své suchopárné přednášky konečně publikum. Vždyť i střední podnikoví kádři, co jezděj do Boby centra na muzikály, potřebujou osvětu a rádi si ve výtahu poslechnou zhutněnou recenzi výstavy odlitků pičí transexuálních performerů z Malajsie.</p>
<p><strong>Humor a kariéra</strong></p>
<p>Online vtipnost je nepsanou součástí CVíček pičusů, kteří doufají, že si jich někdo všimne. Stovky debilů se pouští do vod postironických sociálních sítí s vlastními memy a glosami. Výsledky jsou sice tragické, ale právě Peťa “DvaLajky” Novák to překvapivě nakonec dotáhne ze všech nejdál. Počítá se především úpornost a orientace na nahodilý cíl.</p>
<p>Když pomineme odborné komentáře studentů médií, není nic tragičtějšího než sledovat humor styčných důstojníků sociálních sítí, kteří ve svých statusech plných kulturního nadhledu, a ironie musí skloubit “makám jak Bulhar” a “zůstávám žoviální.” Na časy, kdy si doktor Štrosmajer v pauzách mezi totálníma endoprotézama jen tak z plezíru “filosofoval” a dělal na kolegy humory, můžeme v době urputného hledání alespoň trochu originální pointy na Facebook jen nostalgicky vzpomínat.</p>
<p><strong>Splněný sny důležitý piče</strong></p>
<p>&#8220;Budu to sledovat dlouhodobě,&#8221; usmívá se Mgr. et Mgr. buchta v džínách za trojku a s báglem za pětku při rozdělování pracovních povinností. &#8220;Výsledky budu průběžně hodnotit,&#8221; ukazuje iniciativně jedinýmu kravaťákovi v místnosti předpřipravené nástroje evaluace.</p>
<p>&#8220;Vykazování, &#8220;celkový pohled&#8221;, &#8220;čerstvý vítr&#8221; a &#8220;dlouhodobá perspektiva&#8221; jsou hlavními devizami cool vzdělanců v korporacích i reklamkách. Vedení potřebuje někoho, kdo se bude tvářit, že to, co se tady děje, není dětská hra, a že &#8220;zmrdi, co si stěžujou&#8221; jsou opravdu jenom zmrdi, co si stěžujou a přitom ani nejsou schopní vyplnit jim přidělené tabulky. &#8220;Jsem trochu autistka&#8221; vysvětluje pak na večírku se smíchem dvojitá magistra, proč se chová jako piča.</p>
<p><strong>Potíže s nudným kokotstvím </strong></p>
<p>Evaluace projektů se seriozním výrazem v ksichtu už není jen výsadou hypotékou a lízingem otupělých manažerů a jejich vyhaslých poskoků, ale i tituly obdařených třicátníků, kteří bytostně potřebují slyšet slova vycházející ze svých úst. Jakákoliv. Pochyby o tom, zda full-time prací s poukazem do fitka nesešli z cesty, na čas ustanou, když náš PhD. zjistí, že šéf oddělení pohledávek v ožralosti cituje Hrabala. Asi.</p>
<p>Podíl na “všech těch zajímavých projektech” ale časem přestane účinně zakrývat workoholickou neurózu člověka, který přes zjevnou zálibu v poradách, hodnoceních a formulářích „od života něco chce“. “Nejsem jen nudnej kokot z korporačky!” hlásá každá jeho volnočasová fotka z Instagramu. Ač je.</p>
<p>Na rozdíl od něj manažery v bávech vlastní nudný kokotství netrápí. Naopak je středobodem jejich identity. Makaj a ve volnočasu prcaj, lyžujou, nakupujou nebo koukaj na telku a hlavně neřeší pičoviny. Absolvent sociální vědy ale musí vlastní nudný kokotství schovávat sám před sebou. V záplavě korporátního fachání, které považuje za kreativní, se díky tomu otáčí jako šroubek. A zaměstnavatel jásá.</p>
]]></content:encoded>
			<wfw:commentRss>http://prigl.cz/brnaci/normalizace-korporatni-cool-debility/feed/</wfw:commentRss>
		<slash:comments>0</slash:comments>
		</item>
		<item>
		<title>Jak se v Česku nemrdá</title>
		<link>http://prigl.cz/brnaci/jak-se-v-cesku-nemrda/</link>
		<comments>http://prigl.cz/brnaci/jak-se-v-cesku-nemrda/#respond</comments>
		<pubDate>Sun, 05 Mar 2017 15:46:02 +0000</pubDate>
		<dc:creator><![CDATA[admin]]></dc:creator>
				<category><![CDATA[Osobnosti]]></category>

		<guid isPermaLink="false">http://prigl.cz/?p=8396</guid>
		<description><![CDATA[<img width="100%"  src="http://prigl.cz/wp-content/uploads/2017/03/vasut-roman-pro-zeny.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/03/vasut-roman-pro-zeny.jpg 1200w, http://prigl.cz/wp-content/uploads/2017/03/vasut-roman-pro-zeny-300x174.jpg 300w, http://prigl.cz/wp-content/uploads/2017/03/vasut-roman-pro-zeny-768x446.jpg 768w, http://prigl.cz/wp-content/uploads/2017/03/vasut-roman-pro-zeny-1024x595.jpg 1024w, http://prigl.cz/wp-content/uploads/2017/03/vasut-roman-pro-zeny-815x473.jpg 815w" sizes="(max-width: 1200px) 100vw, 1200px" />Než Vieweghovi bouchla hercna, chtěl nám toho sdělit co nejvíc o mrdání. Pročež o něm napsal asi 25 knížek a natočil pět filmů a jeden seroš. Řadu let se nám jeho dílo nedařilo plně docenit, dokud jsme na něj neaplikovali poučku analytické metafyziky: když chceš vědět o čem to je, zjisti, o čem to není. [&#8230;]]]></description>
				<content:encoded><![CDATA[<img width="100%"  src="http://prigl.cz/wp-content/uploads/2017/03/vasut-roman-pro-zeny.jpg" class="attachment-full size-full wp-post-image" alt="" style="display: none" srcset="http://prigl.cz/wp-content/uploads/2017/03/vasut-roman-pro-zeny.jpg 1200w, http://prigl.cz/wp-content/uploads/2017/03/vasut-roman-pro-zeny-300x174.jpg 300w, http://prigl.cz/wp-content/uploads/2017/03/vasut-roman-pro-zeny-768x446.jpg 768w, http://prigl.cz/wp-content/uploads/2017/03/vasut-roman-pro-zeny-1024x595.jpg 1024w, http://prigl.cz/wp-content/uploads/2017/03/vasut-roman-pro-zeny-815x473.jpg 815w" sizes="(max-width: 1200px) 100vw, 1200px" /><p>Než Vieweghovi bouchla hercna, chtěl nám toho sdělit co nejvíc o mrdání. Pročež o něm napsal asi 25 knížek a natočil pět filmů a jeden seroš. Řadu let se nám jeho dílo nedařilo plně docenit, dokud jsme na něj neaplikovali poučku analytické metafyziky: když chceš vědět o čem to je, zjisti, o čem to není. Pak se ukáže, že Viewegh je hluboká studnice moudrosti o tom, co všechno v prcání řadovýho Čecha a v rituálech okolo chybí.<span id="more-8396"></span></p>
<p>Když v americkým filmu vystřílí hrdina padesát zmrdů, aniž by se mu zrychlil tep, je to pro hlavní hrdinku dostatečnej rajc, aby se šlo šukat. V nejnovějších hollywoodských dílech navíc i sama hrdinka sundá bazukou několik vrtulníků a tak je v jejich závěrečným triumfálním pichu i vzájemnej respekt dvou demokraticky orientovaných, genderově uvědomělých zabijáků.</p>
<p>Ve francouzkým filmu zase neduživej intoš dvanáct hodin bez přestání žvaní a pořád ho napadají další a další přirovnání, v nichž se objevuje tu Breton tu Sartre tu Apollinaire. Stylová buchta je stejně nesnesitelně užvaněná jako náš znalec vína v menšestrovém saku a ano &#8211; i ona je absolventkou akademie umění. Když oba seznají, že jsou na tom, co se týče znalostí sýrů a filosofie zhruba nastejno, rozdají si to v roztomile nepořádným pařížským bytě.</p>
<p>A pak přichází na scénu Marek Vašut, Vin Diesel české kinematografie. Hned z první zaujme vyvolenou tím, že se chová rozpustile jak senilní důchodce na léčebným zájezdu v sanatoriu, aby později v eroticky stísněném prostoru výtahu přiožrale vytasil: “Jestli budou zítra zase halušky, tak zakládám hnutí českýho odporu!” Buchta se nadšeně rozkvičí (byla to totiž první ucelená věta, kterou od chlapa ve svém okolí slyšela).</p>
<p>Když ji pak Vašut otevře své nitro a zmíní se o bývalce, která s ním do Tater nepřijela, přičemž neopomene s pedantstvím drobného škudlila úvést částku, na kterou ho ta ludra přišla, má vyhráno: “Za pouhých sedm tisíc korun storno poplatku jsem získal plných čtrnáct dní úžasné svobody, sebeobviňování a osamělosti,” V tu chvíli už je jasný, že na to při nejbližší příležitosti za zády jejího oddaného, leč tupého přítele pěkně po česku “hupnou.”</p>
<p><iframe width="500" height="281" src="https://www.youtube.com/embed/0qxCu8Uk_Rc?feature=oembed" frameborder="0" allowfullscreen></iframe></p>
<p><strong>Etiketa vesnickýho porna</strong></p>
<p>“Máte krásné oči /chichi / Myslím ty dole /chichi,” je fórek, na kterej se v Česku DÁ sbalit žena. To je fakt, před kterým tvůrci Románu pro ženy, Nestydy, Mužů v pokušení a dalších děl rozhodně neuhýbají.</p>
<p>Vše o českém namlouvání se dozvíte v moravském <a href="http://prigl.cz/pruvodce/jak-se-pari-na-morave-prasecak-aka-club-007-versus-two-faces/">klubu Prasečák aka 007</a> poblíž Vyškova. “Ahoj, kdo ste?” ptaj se tři místní samice, když přijdou tři samci. Stejně jako v pornu není přípustné, aby se každý, byť jen náhodný kolemjdoucí nezapojil.</p>
<p>Právě této random mrdací strategie s názvem “Jé, ženská!” je Viewegh starostlivým učitelem. Když se v jeho filmu v bytě najednou bezdůvodně objeví nějaká buchta, stačí říct “To je Ingrid” a hned je jasno.</p>
<p><iframe width="500" height="281" src="https://www.youtube.com/embed/E7A_bAw44Fw?feature=oembed" frameborder="0" allowfullscreen></iframe></p>
<p><strong>Chemie z Lovosic</strong></p>
<p>I český “hupnem na to” ale bohužel vyžaduje jisté formální dekórum. Těsně před blížící se píchačkou by to mělo mezi účastníky jiskřit a měli by získat iluzi, že si vlastně rozumí. “Jiskření” a “porozumění” je ale skutečnou achillovou patou jinak spokojené debility filmů jako Román pro ženy. Zatímco v realitě se pár ožere, případně nafetuje a o jiskření i porozumění je vrchovatě postaráno, konverzační scéna “Před pichem” je nad schopnosti scénáristů.</p>
<p>Takže jedinej způsob, jak dát najevo, že se nejedná o žádnou knedlo vepřo lupačku, ale že to “něco znamená”, je pustit francouzskej šanson a pít víno v restauraci, která bude buranům připadat “na úrovni”. Stejně tak zárukou, že náš hrdina bude pozorným milencem je fakt, že pracuje v reklamce jako svými slovy “kreativec”.</p>
<p>V unuděným Česku stačí k získání rozhodujících bodů nad konkurencí třeba to, že zavoláte na svýho psa: “Bilbórde!” a nemáte děravý fusekle. I náročnější holky z obcí nad deset tisíc obyvatel, jejichž starej má slušně rozjetý stavební spoření, se zlomí po větě: “Vezmu tě na tolik předvánočních večírků kosmetických společností, kolik budeš chtít.”</p>
<p><strong>Debilita spojuje</strong></p>
<p>Chtělo by se říct, že právě mužské křupanství a kreténismus je tou překážkou, která brání rozeznít všechny nástroje rafinovaného milostného koncertu. Jenže ono s buchtou, která na všechno dělá: “Hmmm.” “Jooo” “Aháá”, krčí nos, přivírá s čebínskou smyslností oči a debilně se hihňá, delší konverzačku nerozehrajete.</p>
<p><iframe width="500" height="281" src="https://www.youtube.com/embed/faVxvb70-J8?feature=oembed" frameborder="0" allowfullscreen></iframe></p>
<p>Tomu pak odpovídá osudovost milostných vztahů. “Já jsem chtěl prcat a ona chtěla děti, tak jsme se vzali,” líčí peripetie Velké lásky čerstvý PhD v oboru pedagogika dospělých. “Oženili jsme se, abychom měli levnější hypotéku,” vysvětluje bez okolků specialista zákaznické podpory v IBM, proč vybral jako kulisu pro osudovou nabídku firemní kantýnu během obědové pauzy.</p>
<p>V Česku se z Femme fatale v nejlepším případě stává kámoš na prcání, kterej se nenasere, když ho poplácáte po rameni a pošlete domů nebo zkušeněji, jak předvádí Don Vašut před skokem do taxíku, mu dáte kamarádskou hlavku.</p>
<p><iframe width="500" height="281" src="https://www.youtube.com/embed/Ntz-Ux-Zg40?feature=oembed" frameborder="0" allowfullscreen></iframe></p>
<p>Naši muži a ženy si zvykli na naprostou vztahovou nenáročnost. Díky této demoverzi genderové rovnosti mají dneska i holky svoje filmy oslavující možnost bez výčitek poskakovat po ptácích. “Chlapi nemůžou golfu odolat, je tam osmnáct dírek,” vysvětluje Eliška Balzarová v Ženách v pokušení. Protřelá šedesátka, která “se svou kundičkou, přežila tři režimy” moc dobře ví, o čem život je. Češi a Češky si zkrátka vyjdou vstříc a nic moc od sebe ani nečekají.</p>
]]></content:encoded>
			<wfw:commentRss>http://prigl.cz/brnaci/jak-se-v-cesku-nemrda/feed/</wfw:commentRss>
		<slash:comments>0</slash:comments>
		</item>
	</channel>
</rss>
